# -*- mode: mandoku-view; -*-
#+TITLE: 嘯堂集古錄
#+DATE: 2015-08-24 23:16:54.050892
#+PROPERTY: ID KR3h0085
#+PROPERTY: BASEEDITION SBCK
#+PROPERTY: JUAN 提要
<pb:KR3h0085_WYG_000-1a>¶
欽定四庫全書　　　　　子部九¶
　嘯堂集古録　　　　　　譜錄類一(器物之屬/)¶
　　提要¶
　　　　(臣/)等謹案嘯堂集古録二卷宋王俅撰俅字¶
　　　　子弁一作球字夔玉米芾畫史又作夔石未¶
　　　　詳孰是陳振孫書録解題謂李邴序祇稱故¶
　　　　人長孺之子未詳其為何王氏攷邴序稱與¶
　　　　長孺同郷闗邴籍濟州任城則俅為齊人可¶
<pb:KR3h0085_WYG_000-1b>¶
　　　　知是編録古尊彛敦卣之屬自商迄漢凡數¶
　　　　百種摹其欵識各以今文釋之中有古印章¶
　　　　數十其一曰夏禹元吾衍學古編謂係漢巫¶
　　　　厭水災法印世俗傳有渡水佩禹字法此印¶
　　　　乃漢篆故知之衍精於鑒古當得其實衍又¶
　　　　謂滕公墓銘欝欝作兩字書與古法叠字止¶
　　　　作二小畫者不同知其偽則是書固真贋雜¶
　　　　糅然所採摭尚足資攷鑒不能以一二疵累¶
<pb:KR3h0085_WYG_000-2a>¶
　　　　廢之盖居千百年下而辨别千百年上之遺¶
　　　　器其物或真或不真其説亦或確或不確自¶
　　　　考古圖以下大勢類然亦不但此書也乾隆¶
　　　　四十六年十月恭校上¶
　　　　　　　總纂官(臣/)紀昀(臣/)陸錫熊(臣/)孫士毅¶
　　　　　　　總　校　官　(臣/)　陸　費　墀¶
#+PROPERTY: JUAN 原序
<pb:KR3h0085_WYG_000-3a>¶
嘯堂集古錄原序¶
長孺之子王俅子弁見過出書二巨編皆類鐘鼎字甚¶
富名嘯堂集古錄且謂予曰俅不揆留意於此久矣自¶
幼至今每得一器欵識必摸本而投之篋積三十餘年¶
凡得數篋則又芟夷剪截獨留善者編次之其志猶以¶
謂未足也他日再獲古文奇字即續於卷末將示子孫¶
永為家寶予與長孺同師同舍同鄉閭又為同年進士¶
兩家契故甚宻子弁幼警悟不類常兒長年好學工文¶
<pb:KR3h0085_WYG_000-3b>¶
鄉先生皆稱異之又精於古字四方人士以絹素相求¶
者門無虚日予既喜故人之有子復熟觀此二編大慰¶
平昔所願欲而不得者子弁欲予文傳信將來予欣然¶
為叙卷首而歸其書云雲龕小隱李邴漢老序¶
